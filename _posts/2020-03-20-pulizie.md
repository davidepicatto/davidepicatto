---
layout: post
title: Pulizie
category: notizie
---
Nel 2007 pubblicai su lulu.com, un sito di self publishing che all’epoca andava alla grande, _[Il pistolero](/assets/racconti/il pistolero.pdf)_, il mio primo racconto. Piacque, dunque continuai a scrivere. Partecipai a premi letterari, pubblicai in antologia, liberai molto materiale sul web. Senza ossessione, senza continuità.

Da allora sono passati tredici anni, troppi dei quali sabbatici. Oggi, con la scusa della quarantena, ho iniziato a fare un po' di pulizia, il senso preciso della vergogna come ramazza. Leggere quanto scritto, eliminare i racconti che non funzionano più, rivedere gli altri e man mano pubblicarli [qui](/racconti).  

Gran parte del materiale, allora come oggi, è gratuito. Potete scaricare, leggere e condividere quello che volete. Se avete critiche, suggerimenti, opinioni o qualcosa da dire, [contattatemi](mailto:davidepicatto@gmail.com) pure. Ve ne sarò grato.
